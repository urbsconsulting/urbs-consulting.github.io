TITLE
Bitcoin valuta legale: il caso El Salvador

BODY
Nel 2021, a seguito del'annuncio del presidente Nayib Bukele alla Bitcoin Conference di Miami, El Salvador ha introdotto Bitcoin come moneta avente corso legale. 
Questo status obbliga le attività, ove possibile, ad accettare BTC come metodo di pagamento.

Il Paese ha inoltre investito una discreta somma in Bitcoin, totalizzando ad oggi una perdita di circa 45 milioni di dollari.
Anche se, stando alle parole di Bloomberg, l'investimento di 100 milioni non risulti significativo a fronte dei 24 miliardi di dollari di debito complessivo contratto dal Paese, proprio l'acquisto di criptovaluta unitamente alla situazione finanziaria claudicante del paese, hanno spaventato i mercati internazionali. Difatti, nel settembre 2022 l'agenzia di rating Fitch ha abbassato le stime dei titoli di stato del Paese da "C" a "CC", descrivendo il default come un evento probabile.

Recentemente, il Ministro delle finanze Alejandro Zelaya ha annunciato su Twitter di aver perfezionato il pagamento di un'obbligazione per 800 milioni di dollari con scadenza prevista per il 2023.
La notizia ha fatto scalpore dopo che il Presidente Nayib Bukele ha denunciato una campagna di disinformazione da parte delle maggiori testate giornalistiche internazionali, colpevoli secondo lui di non aver coperto a dovere la notizia.

Del resto, il Fondo Monetario Internazionale, verso il quale El Salvador è in posizione debitoria, ha tutti gli interessi a difendere il potere d'acquisto del dollaro. Infatti, nel caso in cui l'esperimento "El Salvador" dovesse diffondersi altrove (come già sta accadendo nella Repubblica Centrafricana) con risultati positivi, potrebbe mettere in serio pericolo lo status del dollaro quale moneta dominante nei mercati internazionali.
È noto come il Fondo stesso abbia intimato al Presidente Nayib Bukele di tornare sui propri passi, per poi sospendere ogni trattativa con il Paese, facendo così crollare temporaneamente il valore dei suoi titoli di stato.

Nonostante i timori internazionali, El Salvador rimane uno dei paesi economicamente più performanti tra quelli in via di sviluppo. Questo grazie anche alle politiche per arginare fenomeni criminosi e attrarre il turismo internazionale che nel 2022 è cresciuto del 80%.
